---
title: "GR: Στοιχεία για την αγορά χαλκού"
date: 2020-01-12T08:53:43+02:00
draft: false
tags: [books, greek]
---

<font size="7">🎺</font>

> Θα πρέπει να φανταστούμε κάποιον που προσέρχεται να ακούσει τα χάλκινα πνευστά μιας ορχήστρας, όχι επειδή τον ενδιαφέρει η μουσική, αλλά επειδή χρειάζεται και αναζητά χαλκό.

> Μπρεχτ.

Ανακάλυψα αυτήν την εκπομπή στο τρίτο πρόγραμμα, τελείως τυχαία, αναζητώντας κάτι να ακούσω στο αυτοκίνητο. Πέτυχα την απαγγελία αποσπασμάτων από τον βίο του Αίσωπου. Ένα βιβλίο γραμμένο στην καθαρεύουσα, το οποίο ακόμα δεν είμαι σίγουρος ποιο ήταν, και οριακά μπορούσα στην αρχή να καταλάβω.

Την επόμενη μέρα, την ίδια ώρα ακολουθούσε η συνέχεια της ιστορίας. Ο Γιώργος Κοροπούλης, συγγραφέας, μεταφραστής, κριτικός και περισσότερο ερευνητής απ'όσο καταλαβαίνω, με σταθερό ρυθμό και καθαρή άρθρωση διαβάζει και εξιστορεί, ανάμεσα σε παράξενα κομμάτια μουσικής. Μία άχρονη, εξωπραγματική εμπειρία. Μια εκπομπή που δεν μπορείς να πεις ποτέ αν είναι καινούρια ή παίζεται σε επανάληψη, και που πολλές φορές εξαφανίζεται. Δεν έμαθα ποτέ ας πούμε τι απέγινε σε εκείνη την ιστορία με τον Αίσωπο.
 
Εν πάση περιπτώσει, πλέον την ψάχνω την εκπομπή κάθε μέρα στις πέντε. Έχω ακούσει απο τότε διάφορα για τον Ροϊδη και τον Σουρή, για τα λογοτεχνικά της εποχής εκείνης και τους κριτικούς, που έχουν εξάψει την περιέργεια μου. 

Ψάχνοντας στο διαδύκτιο, όπως πλέον είναι λογικό, ανακάλυψα έναν τεράστιο αριθμό εκπομπών του Κοροπούλη στο [internet archive](https://archive.org/details/Koropoulisstoixeia) από το 2011 και έμεινα έκπληκτος με τον αριθμό των εκπομπών (170 σχεδόν μόνο στο πρώτο μέρος του αρχείου). Υπάρχουν επίσης το [δεύτερο](https://archive.org/details/StoixeiaGiaTinAgoraXalkou_646) και [τρίτο μέρος](https://archive.org/details/StoixeiaGiaTinAgoraXalkou_124).

Αυτά τα αρχεία των στοιχείων με βοήθησαν να οριοθετήσω την εκπομπή, όπως και να καταλάβω κάπως το πνεύμα της (όπως και τον τίτλο). Τώρα απλά πρέπει να ακούσω τα πάντα αφού ευχαριστήσω τον κ. Κοροπούλη για αυτό το απίστευστο έργο.

Ίσως αυτό ναι είναι και μια ευκαιρία για μια αναδρομή στην [βιβλιογραφία](http://www.biblionet.gr/author/4086/%CE%93%CE%B9%CF%8E%CF%81%CE%B3%CE%BF%CF%82_%CE%9A%CE%BF%CF%81%CE%BF%CF%80%CE%BF%CF%8D%CE%BB%CE%B7%CF%82) του;
    
